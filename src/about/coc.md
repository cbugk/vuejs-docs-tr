# Tüzük {#code-of-conduct}

## Taahhüdümüz {#our-pledge}

Biz katkıcılar ve bakımcılar olarak, açık ve hoş karşılayıcı bir ortamı teşvik etmek adına, projemize ve topluluğumuza katılımı yaş, beden ölçüsü, engellilik, etnik köken, cinsiyet özellikleri, cinsiyet kimliği ve ifadesi, deneyim düzeyi, eğitim seviyesi, sosyoekonomik konum, milliyet, şahsi görünüş, ırk, din, siyasi taraf yahut cinsel kimlik ve yönelim gözetmeksizin herkes için tacizden uzak bir deneyim kılmayı taahhüt ederiz. Lakin unutulmamalıdır ki din, siyasi taraf veya başka fikri yakınlıklar işbu tüzükte kabul edilemez olarak belirttiğimiz davranışlara karşı muafiyet sağlamaz.

## Standartlarımız {#our-standards}

Olumlu bir ortam oluşturmaya katkı veren davranışlara örnekler bunları içerir:

- Hoş karşılayıcı ve kapsayıcı bir dil kullanmak
- Değişik bakış açılarına ve tecrübelere karşı saygılı olmak
- Yapıcı eleştiriyi zarifçe kabul etmek
- Topluluk için en hayırlı olana odaklanmak
- Diğer topluluk üyelerine karşı empati göstermek


Katılımcıların kabul edilemez davranışlarına örnekler bunları içerir:

- Cinselleştirilmiş dilin ya da görüntülerin kullanılması ve nahoş cinsel ilgi veya yaklaşım
- Trollemek, hakaret etmek, onur kırıcı yorumda bulunmak, kişisel veya politik saldırılar
- Alelen ya da baş başayken taciz
- Başkalarının özel bilgilerini, fiziki veya elektronik adres gibi, açık rızaları olmadan yayımlamak
- Profesyonel bir ortamda makul surette uygunsuz görülecek diğer tavırlar

## Sorumluluklarımız {#our-responsibilities}

Proje bakımcıları, kabul edilebilir davranış standartlarını aydınlığa kavuşturmaktan sorumludurlar. Herhangi kabul edilemez davranışa cevaben yerinde ve adil düzeltici eylemde bulunmaları beklenmektedir.

Proje bakımcıları açıklamaları, commit'leri, kodu, viki düzenlemelerini, sorunları ve bu tüzüğe aykırı diğer katkıları kaldırmak, düzenlemek veya reddetmek yahut herhangi katılımcıyı uygunsuz, tehditkar, saldırgan veya zararlı gördükleri diğer davranışlar nedeniyle geçici ya da kalıcı şekilde yasaklamak hakkına ve sorumluluğuna sahiptirler.

## Kapsam {#scope}

Bu tüzük hem projeye dair alanlarda hem de bir şahıs projeyi veya onun topluluğunu temsil ettiği takdirde halka açık yerlerde geçerlidir. Resmi e-posta adresi kullanmak, resmi bir sosyal medya hesabından paylaşım yapmak yahut çevrimiçi ya da çevrimdışı bir etkinlikte görevlendirilmiş bir temsilci olarak rol almak bir projeyi veya topluluğu temsil etmenin örneklerindendir. Bir projenin temsiliyeti, proje bakımcılarınca ilaveten tanımlanıp açıklanabilir.

## Uygulama {#enforcement}

İstismarcı, can sıkıcı ya da başkaca kabul edilemez davranışlar proje takımına community@vuejs.org e-posta adresinden temasa geçerek ihbar edilebilir.Tüm şikayetler gözden geçirilip soruşturulacaktır ve şartlar için gerekli ve uygun görülen bir yanıt ile sonuçlanacaktır. Proje takımı, bir olayın muhbirine dair gizliliği sağlamakla yükümlüdür. Özel uygulama politikalarının ilave ayrıntıları ayrıca ilan edilebilir.

Tüzüğe iyi niyetle uymayan veya onu uygulamayan proje bakımcıları, projenin yönetimindeki diğer üyelerce belirlenecek şekilde geçici ya da kalıcı yaptırımlara maruz kalabilir.

## İlişkilendirme {#attribution}

İşbu tüzük, [Katkıcı Sözleşmesi][homepage]'nden (sürüm 1.4) uyarlanmıştır; https://www.contributor-covenant.org/version/1/4/code-of-conduct.html adresinden erişilebilir.

İşbu tüzüğe dair ortak soruların cevapları için, bkz. https://www.contributor-covenant.org/faq

[homepage]: https://www.contributor-covenant.org
